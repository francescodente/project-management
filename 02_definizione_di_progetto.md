# Definizione di Progetto

## Project Management Body of Knowledge

PMBOK è uno standard per la professione del PM e fornisce le linee guida per gestire **singoli progetti** (non in modo uniforme a tutti i progetti).
Identifica il sottoinsieme del _corpo di conoscenze_ del project management generalmente riconosciuto come buona prassi.
Fornisce inoltre un **vocabolario** comune.
Non è uno standard esaustivo, ma solo un **riferimento** di base.

## Definizione di progetto

> PMBOK: Iniziativa **temporanea** (inizio e fine definiti) per creare un _prodotto_, un _servizio_ o un altro risultato con caratteristiche di **unicità**.

La fine del progetto si raggiunge quando (una delle seguenti):

- Sono stati raggiunti gli **obiettivi**
- Non è più possibile raggiungere gli obiettivi
- Non sussiste più l'esigenza del progetto

L'unicità del risultato **differenzia** un progetto da un'_attività operativa_, che è invece un processo ripetitivo.

> Wysocki: Sequenza **unica**, **complessa** e **connessa** di attività che hanno un **goal** e che devono essere completate rispettando le **specifiche** e i **vincoli di tempo e di budget**.

Il risultato finale però potrebbe non soddisfare il cliente, perciò si introduce il concetto di **business value**, ovvero il valore _percepito_ dal destinatario.
Perciò, alla definizione di Wysocki si può aggiungere che il risultato del progetto deve fornire il business value atteso.

Cosa può produrre un progetto?

- Un prodotto o un suo componente
- Un servizio o un suo prerequisito
- Un processo aziendale
- Una versione migliorata dei precedenti
- Conoscenza (progetti di ricerca)

## Definizione di Programma

Insieme di **progetti correlati e gestiti in modo coordinato** per ottenere benefici ultreriori rispetto alla gestione individuale di progetti.
Ciascun progetto è una componente del risultato finale del programma.

Il **program management** consiste nella _gestione centrallizzata e coordinata_ del programma con l'obiettivo di raggiungere benefici **strategici**.

## Definizione di Portfolio

Nel caso più progetti siano legati solo dalla condivisione di un cliente, fornitore, tecnologia o risorsa si parla di **Portfolio**.
I progetti di un portfolio non devono necessariamente essere correlati o dipendenti.

## Pianificazione strategica

I progetti servono a realizzare il piano strategico di un'organizzazione.
Possibili motivazioni per un progetto:

- Richiesta del mercato
- Esigenze aziendali
- Commissione di un cliente
- Soluzione di problemi

## Scope del progetto

Definisce i confini del progetto in termini di **ciò che deve essere fatto** e di **ciò che NON deve essere fatto**.
Quando si parla di software tipicamente coincide con le specifiche funzionali.
Va definito prima di iniziare l'implementazione al fine di garantire l'integrità concettuale.
Strettamente legato al concetto di **Conditions of satisfaction**.
**Lo scope di un progetto può cambiare nel tempo.**

## Qualità

- **Qualità del prodotto**: riferita al deliverable del progetto.
- **Qualità del processo**: riferita al processo di gestione del progetto.

La corretta gestione della qualità consente di **garantire la soddisfazione** del cliente e di usare le risorse in modo **efficace** ed **efficiente**.

## Scope Triangle

![](images/scope_triangle.png)

È un sistema in equilibrio, dove le lunghezze dei lati corrispondono alle quantità di risorse disponibili e **limitano lo scope e la qualità del progetto**.
Modificare le variabili potrebbe portare il sistema a non essere in equilibrio.

- **Project Impact Statement**: stabilisce come affrontare le possibili modifiche di scope richieste dal cliente.
- **Problem Escalation Strategy**: stabilisce la strategia con cui affrontare la soluzione dei problemi.

### Problem Escalation Strategy

_Who owns what?_
Rispondere a questa domanda permette di individuare il percorso di risoluzione dei problemi.

Responsabilità:

- **cliente e senior management**: controllo di tempo, budget e risorse;
- **team di progetto**: conoscenza di come vengono usati tempo budget e risorse.

Passi:

1. PM trova una soluzione nei vincoli di tempo/budget
2. PM chiede di riallocare le risorse
3. PM ricontatta il cliente per rinegoziare budget, tempo e/o risorse

## Creeps

Cambiamenti insidiosi e impercettibili che si possono riscontrare in un progetto e che sono spesso dovuti al team stesso.

- **Scope creep**: cambiamento rispetto al piano originario, potrebbe non essere dovuto al team o al cliente, ma semplicemente a necessità di mercato.
- **Hope creep**: un membro del team nasconde il fatto di essere in ritardo e fa finta di nulla, convinto di poter recuperare.
- **Effort creep**: un membro del team non ha una produttività adeguata e non ottiene il giusto progresso.
- **Feature creep**: un membro del team aggiunge funzionalità non concordate credendole utili; siccome ciò che non è concordato non verrà sicuramente riconosciuto e potrebbe essere addirittura dannoso, è necessario richiedere l'autorizzazione, seguendo il giusto iter e interpellando il PM, l'architect e il cliente.

## Classificazione dei progetti

Applicare lo stesso approccio a tutti i progetti è dannoso alla loro riuscita.
L'approccio va definito in base alla caratteristiche del progetto, ed è quindi necessaria una classificazione.

Classificazione per:

- **Dimensione**: costi, durata, ...
- **Applicazione**: sviluppo sw, svilupoo nuovo prodotto, ...
- **Tipo**: nuovo, manutenzione, aggiornamento, strategico, ...
- **Complessità**
- **Incertezza**
- **Rischio**
- **Business value**
- **Durata**
- ...